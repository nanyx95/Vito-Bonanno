---
title: Vito Bonanno - Ultimi ricordi
description: Al termine della descrizione della propria esistenza, Vito Bonanno scrive gli ultimi ricordi -massime, filastrocche ecc- qui esposti nell'ordine scelto dallo stesso autore
---

### Rock Island e un’occasione mancata

Diverse volte la fortuna mi è passata vicina ma non sono stato sufficientemente bravo a prenderla. Mi ricordo due episodi, uno avvenne a Rock Island.

Avevo fatto conoscenza con un signore veneziano, un signore laureato in veterinaria. Questi non esercitava tale professione perché era impiegato presso l’arsenale militare di Rock Island. Egli era il boss di un reparto. Questo signore mi raccontava che aveva amicizie con tanti personaggi distinti, anche con il sindaco della città. Una sera lo vidi vicino ad una macchina di lusso (a quei tempi solo un grande personaggio poteva avere un auto di lusso). Parlammo e mi spiegò che quell’auto era di un suo amico, un ricco signore industriale che stava accompagnando e, che al momento, stava colloquiando con un personaggio. Nell’attesa, mi invitò a fare una passeggiata con lui sull’auto. Mi fece vedere tutte le qualità della macchina, le comodità meccaniche di cui era equipaggiata; aveva persino l’accendisigari meccanico. Io non mi rendevo conto che questo signore che teneva alla mia amicizia mi potesse aiutare, ma un giorno mi disse:”Bonanno, volete venire a lavorare nel mio reparto? La paga è un po’ più bassa ma è un lavoro leggero”; io accettai e lui:”Allora venite domani nel mio reparto che vi metto a posto”. Il giorno dopo mi recai nel luogo convenuto: si trattava di un reparto che trattava legname, pezzi di legno che venivano lavorati e uomini che lavoravano faticando poco. Poco distante dalla lavorazione del legno sorgeva l’ufficio dove avrei dovuto prendere contatti con il predetto. Lui mi accolse con complimenti anche perché era una persona allegra e mi scrisse un biglietto per l’ufficio centrale. Raggiunsi quindi l’ufficio indicatomi (lì constatai la gentilezza degli impiegati). Consegnai il biglietto al responsabile il quale mi osservò con gentilezza (forse anche per rispetto a colui che mi aveva raccomandato) e mi domandò:”Sei italiano?” ”Sì, sono italiano” “hai la carta di cittadinanza americana?” Io un po’ mortificato replicai:”No, non ce l’ho” “allora non possiamo assumerti, ci dispiace. Questo è un lavoro governativo ed è necessaria la carta di cittadinanza americana”. Ritornai quindi dal mio amico e gli raccontai l’esito del colloquio. Lui si rammaricò e mi disse di non essere a conoscenza del problema. Cercò, tuttavia, di rimediare raccomandandomi presso uno stabilimento dove conosceva il direttore; mi assicurò che quest’altro mi avrebbe assunto. Lo ringraziai e mi misi alla ricerca della fabbrica. Trovai il luogo che mi sembrava un po’ strano. Lessi, pertanto, la lettera nella quale -in inglese- erano indicate le mie qualità di bravo ragazzo, del fatto che non fossi in possesso di carta di cittadinanza e che per il suo reparto sarei andato bene.

<div className="underline">
	Non è possibile conoscere il prosieguo della vicenda perché non citato da Vito Bonanno che, in questa parte, tratta un
	altro argomento.
</div>

---

### Letture e massime di Alberigo Mulinari

Nella mia vita ho avuto solo la passione di leggere e studiare. Mi sono fatto un po’ di cultura per parlare e ragionare. Ho letto tutte le storie e le scienze, dall’origine della terra e della natura a quella delle religioni, alle storie epiche. Ho letto, inoltre, tanti romanzi storici e istruttivi studiandoci sopra. Ho letto anche un libro di poche pagine del professor Alberigo Mulinari ricco di esempi istruttivi, alcuni dei quali mi sembra opportuno citare anche se, a distanza di tempo, mi è abbastanza difficile ricordare:

> Prendi cura della tua persona\
> Non è questione di salute\
> Ma la sera, quando torni dal lavoro\
> Fai un ultimo sforzo:\
> Lavati e cambiati e fatti vedere nelle\
> Ultime ore della giornata ben ordinato\
> Che la gente che ti vede ti guardi con ammirazione\
> E ti rivolga la parola con più rispetto.\
> Questo determinerà prestigio per te, anziché\
> Dissenso e disgusto nel guardarti.\
> Sii sempre allegro con gli amici e nascondi i tuoi\
> Brutti pensieri, perché se ne hai, gli altri\
> Vedono te da lontano, mentre tu vedi te stesso da vicino.\
> Quindi\
> Prendi cura della tua persona.\
> \
> Ama e rispetta la tua donna;\
> Non è la tua schiava e neanche la tua sottomessa\
> E’ la buona compagna della tua vita.\
> Non farle i torti che non vorresti che\
> facessero a te. Non ordinarle cose, ma chiedile\
> consigli. La pace con la tua donna è la cosa\
> più bella del mondo.\
> Quindi\
> Ama e rispetta la tua donna.\
> \
> Non abbandonare il tuo bambino\
> Prendi cura del tuo bambino e,\
> Dopo lo studio, dedicagli ore di svago.\
> Oltre ad essere padre, fagli capire di essergli amico\
> e vedrai che lui ti seguirà.\
> Parla continuamente al tuo bambino e\
> parlagli come un adulto perché anche\
> se ancora non capisce, gli rimane qualche traccia\
> nella sua mente.

Questi sono esempi del professore Alberigo Mulinari. Non ho potuto citarli esattamente come lui li ha scritti, inoltre non ho potuto citarli tutti.

### Sera del 12 marzo 1980: una canzone e un ricordo

Sera del 12 marzo 1980\
Alberto Sordi e Monica Vitti cantarono insieme la canzone dell’amore:

> L’amore è un treno\
> Che fila sereno\
> Tra monti e vallate\
> Fermate non fà\
> Di chi il nostro affetto\
> Montiamo sul diretto\
> Che ci porterà verso la\
> Felicità.\
> Ha da aspettare\
> Se vogliamo scappare\
> E poi per sposare\
> Troveremo il tempo ancor.

La canzone era eseguita a tempo di marcia e la sua melodia mi ricordava una felice giornata con Giovannina che la stessa canzone. La mia Giovannina magari un po’ stonata, era allegra e sorridente. Per quel felice ricordo mi è venuta una crisi di pianto.

---

### Poeti del paese e canzoni popolari dell’Ottocento

Un po’ di storia.

Essendo io un amante delle poesie provavo ammirazione per i poeti. Nel nostro paese poeti se ne trovavano sempre: ne conobbi due completamente analfabeti, ma con un dono naturale per la poesia che facevano meravigliare. Questi poeti citavano molte canzoni in dialetto che, specialmente i contadini, cantavano a voce alta quando mietevano il grano o quando si trovavano a spostarsi con muli o altri quadrupedi; era un modo per passare le giornate lunghe e calde. Ogni paese aveva il suo modo di cantare. Bastava che qualcuno intonasse il motivo anche da lontano e si capiva da dove egli proveniva.

Ora vi cito qualcuna di queste canzoni che sono dell’altro secolo -1800-. La più antica di queste la cantavano i contadini quando cammalavo paglia con i quadrupedi e la trasportavano verso i paesi annunciando il loro arrivo alla loro bella:

> A faccia bedda che vegnu di paghia\
> Vegnu carricatu di canighia\
> Ni portu sei munnedda e na quartighia\
> E quest’altra è la veru canzona gibellinesa\
> Che è a rimpogna dei nemici invidiosi\
> Genti chi vuliti male a mia,\
> Cunzatimi un littuzzu di ricotta\
> Pi cumigliatura cordi di sasizza\
> E a capizzeddu duscentu ova cotti\
> Poi mi mittiti mezu di dui schetti\
> E mi lu cantati lu fizzia di li morti

Un altra campagnola:

> All’alba canta la calannaredda\
> L’omu che alla campagna si risbighia\
> Eu mi susu e mi ni vaio ni la bedda\
> Pi dari spassu a la mamma e la fighia\
> Lu iorno scialu e giocu cu so mamma\
> La notti mi divertu cu so fighia.

Un altra canzone di passione.

> Quannera picciliddu di tri ghiorna\
> Me mamma ingrata mi livau la minna\
> Na picciuttedda chi si chiama Anna\
> Si scupriu lu pettu e mi detti la minna\
> Eu ci lu dissi, dammini natra larma\
> Idda mi dissi cu tasta nu spinna.

Una in cui si nota la bravura del poeta:

> Che beddu l’agnidduzzu quannu nasci\
> Aneddi, aneddi, la lana ci crisci\
> Che bedda somammuzza chi lu pasci\
> Culusostesso sangu lu nutrisci.

Sempre canzoni vecchie:

> Ci dissi chidda soru a l’atra soru\
> L’omu caffattu Diu non lu sprizzamu\
> Ci manna u picciutteddu comu l’ori\
> Ci misiru lu peccu e lu mannaru\
> Ora unnavemu ne tintu ne bonu\
> Semu comu du gatti ....

Tutte queste canzoni venivano cantate dagli anziani del secolo scorso e testimoniano la presenza anche allora, di odio e amore, perché di tali argomenti parlano le rime. Sono canzoni che cantavano durante le serenate sotto le finestre delle loro amate, che non facevano dormire nessuno fino al punto in cui qualcuno risolveva il problema con secchi d’acqua fredda o con tegole che venivano scagliate soprattutto contro coloro che cantavano canzoni di odio.

Una di odio:

> Cori di canna e cori di cannitu\
> Cori comu lu to nun ci na stadu\
> Fascista ammazzari a to maritu\
> Pi cutintari lu to namuratu\
> Ora un n’hai nè amanti nè maritu\
> Si comu un casalinu sdirrupatu

Una canzone dei carcerati, sempre del secolo scorso. Anche all’epoca rubavano; erano campagnoli ignoranti che rubavano tra loro e li mandavano in galera.

> Aiu li mei nè perdu nè vinciu\
> Atru fa larruri e ieu lu chianciu\
> Eu si la chianta, si scippa la spina\
> Eu fa l’arruri e si chianci la pena\
> Cavi la scarpa rutta si la sola\
> Ei ieu mi la sulavi stamattina\
> Li carciarati di la culummana (colombaia che è a Trapani)\
> Chiancinu comu l’armi di la pena\
> E non c’è chiu tintu di la faugnana\
> Lu quartere di Santa Caterina\
> Lu carciaru di Sciacca e amintuatu\
> Trasi cula parola e nesci mutu\
> E di Sciacca mi portaru a Santu Vito\
> Ivi a Truvari lu focu a dumatu\
> Cu ciavia amanti e cu ciavia maritu\
> Me mamma ciavia a mia lu sfurtunatu.

Sempre nel secolo passato 1884 nel carcere di Savona la fortezza che ora non esiste più, un soldato del 14° fanteria montato di sentinella a quel carcere cantava questa canzone:

> Io sono carcerato entro sti mura\
> Bella pi dari un bacio a nina mia\
> Nuccentamenti sugnu condannatu\
> Chi si la può scurda l’amanti mia\
> Cu sugnu cundannatu\
> Piu’ nenti bene mio\
> E chi m’ha tradito\
> Qua se ne paga dio\
> Quanto sento la visita dangelli\
> Bella ti tre amenti casa mia\
> Li bacio ad uno ad uno figorelli\
> Comu baciassi alla mamma mia\
> Che u sugnu careratu...

Intervenne un tenente che gli disse :” Non cantate quella canzone che lì dentro ci sono tanti uomini che devono scontare un pena.

Semplici frasi o modi di dire che venivano cantati da contadini o pecorai, soggetti che non avevano mai visto la scuola e neanche il paese, perché stavano sempre nei latifondi assieme agli animali come i selvaggi eppure, prendevano queste parole e le mettevano al loro posto:

> Stanotti mi susivi a l’alba chiara\
> C’era na vecchia chi pisciava fora\
> E con li sprizzi ruppi na quartara\
> E pi lu scantu morsi na cagnola

E sentite quest’altra

> Ancila si chiamava la za betta\
> E rusulia lazza biniditta\
> Campau novantanni e morsi schetta\
> A l’ultimo arristau ma scunvitta

E un’altra ancora

> Mariarita fisci lu panni\
> Tutti li muschi ci eru aiutari\
> E ci iu la parpadita\
> Scippa l’occhi a Maria Rita

Ora ce ne un’altra ma in questa, l’autore, era un pecoraio che ha dovuto metterci del suo per comporla:

> Stanotti mi sunnavi ch’era iorno\
> Pighiu la fausci e vaiu a lavurari\
> Mi curcu sutta un pedi di cutugnu\
> Stennu la manu e coghiu un granateddu\
> Poi veni la patruna di li ficu\
> Tatti ti li cughisti li scirasi\
> E conna petra mi piscau ntan brazzu\
> Lu sancu maffacciau darrè lu cozzu\
> Pigghiati na pocu di stuppa e linazzu\
> Pasciucari lu sangu di li vrazza\
> E unu senza manu chi cughia rosi\
> E natru senza nasu chi ciarava\
> E uno senza pedi chi curria\
> E n’atru orvu chi l’assicutava\
> Comu ntuppani a mia sti cosi torti\
> Mancu si fossi spraticu di l’arti.

La prima canzone che ricordo di aver cantato da bambino era vecchia dell’altro secolo perché era un motivo che cantavano gli anziani:

> Sopra una montagnella\
> C’erano tre sorelle\
> La nica piu’ bella\
> Sapeva navigà\
> Mentre che navigava\
> Si ci cascò l’anello\
> Marinarello bello\
> Va piscamillu tu\
> Ti dugnu triccent’unzi\
> Na borsa ricamata\
> Non voglio triccent’unzi\
> Nè borsa ricamata\
> Ma io voglio una baciata\
> Se mi la voi da’

Quest’altra me l’ero dimenticata. Un’ardita serenata che lo spasimante cantava per la conquista di una ragazza; anche questa canzone è del secolo scorso:

> Si mi dici di sì dimmilu ora\
> Si mi dici di no dimmilu allura\
> Si mi dici di sì segutu amuri\
> Si mi dici di no votu pinzeri\
> Si mi dici di sì cent’anni aspettu\
> Si mi dici di no cassamu l’attu.

Tante sono le canzoni che ho sentito e tante sono quelle che non ricordo più. Mi dispiace che molte sono state dimenticate e abbandonate. Quando ne sento qualcuna l’ascolto con molto piacere. Sono stato sempre appassionato per la musica e per le poesie. Leggevo poesie di guerra e le ricordo quasi tutte.

### Desiderio di volare e poesia sull’aeroplano

In campagna provavo l’invidia nei confronti dei volatili; falchi e corvi con le ali aperte libravano nell’aria. Mi domandavo se con un paio di ali avessi potuto volare anch’io. Provavo a volte con uno scialle aperto sopra la schiena tenendolo teso con le mani e correvo in discesa per vedere se potevo sollevare il mio corpo. Durante la guerra italo-turca notai gli aerei che sorvolavano i cieli: fu per me una vittoria nella speranza che un giorno o l’altro avrei potuto volare anch’io. Così prima di morire ho voluto provare a volare.

Ricordo una poesia dedicata all’aeroplano:

> L’aeroplano da Parigi a Roma\
> In ventiquattro ore la città vi fa\
> Ma arrivando nei golfi maggiori\
> Doppia forza in elica dà\
> Lui attraversa montagne e foreste\
> La tempesta niente ci fa\
> E vedete che grande destrezza\
> Cento miglia in un ora vi fa\
> Le signore per forte invidia\
> Vedi cos’hanno pensato di far\
> Sul modello dell’aeroplano\
> I capelli si fanno montà\
> Un marchese per la festa di nozze\
> In aeroplano li volsi passà\
> Ma arrivando ad una certa altezza\
> Il marchese si volsi tornà\
> La marchesa era quasi svenuta\
> Dalla terra lontano si stà\
> L’aeroplano diretto a Firenze\
> A Livorno dovette smontà\
> A tutta forza del proprio modello\
> L’aeroplano in aria si va,\
> Ma cessante la forza maggiore\
> L’aeroplano più avanti non và.\
> Il diretto cammina sui ferri\
> E riposa sul proprio terreno\
> L’aeroplano come un uccello che vola\
> Senza né vento né veli né rime.

### Filastrocche popolari di inizio Novecento

Al principio di questo secolo, quando ero ancora bambino, c’erano due canzoni in voga che avevano raggiunto una certa popolarità; le cantavano tutti ed erano canzoni un po’ piccanti. Le cantavano anche le donne. Anche mia madre le cantava perché la facevano ridere. Queste erano a forma di filastrocca e si cantavano a tempo di valzer:

Cominciava con il tocca tocca alla donna:

> E ci tuccavi la testa\
> Idda mi dissi olà\
> La testa e na timpesta\
> E maddari lu trillarà\
> **Ritornello**\
> Lu trillarà damuri\
> E pi fimmini non si mori\
> E pi fimmini non si mori\
> E ngalera non si ci va\
> **E poi giu’ l’ultimo tocca il piede:**\
> E ci tuccavi lu pedi idda mi disse olà\
> Ma beniri mughieri\
> E ma ddari lu trillarà\
> Lu trillara damuri ecc

Quest’altra era una specie di filastrocca:

> Vola palumba vola\
> Per ora se ne và\
> E io son cacciatore\
> Ti vengo a conquistà\
> Se tu sei cacciatore\
> A mia vene a piglià\
> E io mi faccio monica\
> In convento me ne sto\
> Se tu ti fai monaca\
> In convento te ne stai\
> E io mi faccio prete\
> E ti vengo a confessà\
> ...

Era una lunga filastrocca e la fine era sempre quella _(un letto preparato e sono andati a riposà)_.

### La ballata di Beppino e Poldina

Voglio citare anche una canzone di Beppino, una canzone storica, un po’ politica che si cantava al principio di questo secolo: una tragedia successa per una ragazza, ambientata a Lucca fra due militari di cavalleria fra un soldato e un tenente. La ragazza si chiamava Poldina.

> Quanti pianti e sospiri o madre mia;\
> Faccio la notte al dì per tuo figlio\
> Padre, fratelli e sorella Pia\
> Sentite di Beppino il gran Periglio\
> Pordina bella mi hai fatto innamurà\
> Essendo dentro Lucca a fare il milità\
> Nella cavalleria fui destinato\
> Onesto militare con molto onore\
> Trombettiere e fattivo fui passato\
> E rispettando sempre il tricolore\
> Non mi credevo di riuscire così\
> Che il proprio superiore mi dovesse tradì\
> Mi voleva togliere la Poldina amata\
> Questo tenente come ben sapete\
> La notte e il dì era sempre imbottigliata\
> E il povero Beppino nella rete\
> Mi diceva senza alcuna ragion\
> Sarete consegnato stasera alla prigion\
> E non aveva mai Beppino pace\
> E sempre se ne stava carcerato\
> Sopra il duro letto se ne giace\
> Come la morte era diventato\
> Del gran dolore non potendo sofrì\
> Odio mi scoppia il cuore, fammi morì.\
> Giunta la libertà, giunto il permesso\
> Fu ordinato di dover sonare\
> Dopo sonato poi venne all’ingresso\
> All’amorosa mia per ritrovare\
> Ai suoi compagni un saluto d’onor\
> Dicendo vado fuori, vado a far l’amor\
> E si partì dal quartiere allegramente\
> Deciso proprio di trovar l’amante\
> E per strada incontra il signor tenente\
> Torna indietro Beppino sull’istante\
> Io tornerò, sì o signor tenente\
> Ma almeno lei mi dica la ragione\
> Fate silenzio, non fate il monello\
> Sennò vi mando alla reclusione\
> Beppino si voltò veloce e snello\
> Almeno lei mi dica la ragione.\
> Il signor tenente la spada sua impugnò\
> Lo stesso fa Beppino la lotta principiò\
> Parevano due leoni e una foresta\
> L’uno dicendo all’altro, traditore.\
> Il tenente fu ferito sulla testa\
> Dal giovinotto all’età d’un fiore\
> Ma un livornese parente suo accennò\
> Gli diede diversi colpi e in America scappò

### Santa Lucia, sogni in musica e “Salendo”

Per fare imparare ed amare la musica e la poesia ai miei bambini insegnavo a loro le canzoni che più avevano successo, ma Santa Lucia è stata il simbolo per i miei bambini:

> Sul mare lucida\
> L’astro d’argento\
> Placida e lonta\
> Prospero è il vento\
> Venite a l’agile barchetta mia\
> Santa Lucia, Santa Lucia.\
> Con questo zaffiro così soave\
> O come è dolce star sulla nave\
> Su passeggeri, venita via\
> Santa Lucia, Santa Lucia.\
> Mare sii placido\
> Vento sii caro\
> Scorda fra i triboli al marinaio\
> Eva gridando con allegria\
> Santa Lucia, Santa Lucia\
> Se fra le tende\
> Bandir la cena\
> Spira a n’arietta\
> Fresca e serena\
> Chi non dimanda\
> Chi non desia\
> Santa Lucia, Santa Lucia\
> O dolce o Napoli\
> Suolo beato\
> dove sorridere volle il creato\
> Tu sei l’impero dell’allegria\
> Santa Lucia Santa Lucia.

Ho sempre avuto tanta musica in testa. La notte il mio cervello lavorava per conto suo inventando qualche rima anche musicata. Nella nostra zona abitava una bella signora. La notte sognavo che la vedevo in compagnia di un cane che teneva tra le braccia: un cane di dimensioni inferiori alla media, di colore marrone, il pelo di lunghezza media che lo chiamava Nerone e, scherzando con il cane cantavo questa canzone a tempo di marcia:

> Non è un Nerone di uno scecco\
> E’ un nerone militare\
> E’ un nerone senza denaro\
> E’ un Nerone Italiano\
> Terminava con una bella cadenza di marcia.

Ora una poesia per quelli che vanno in montagna dal titolo “salendo”.

> Avanti, pochi altri passi\
> E poi saremo sulla vetta\
> Avanti pur senza fretta\
> In mezzo agli sterpi e ai sassi\
> La vetta è là tutta sgombra\
> Tutta serena al sole\
> Lunghi da quando si duole\
> Fuor dalle nebbie e dall’ombra\
> Anima inquieta e stanca\
> Non ti rivolgi indietro\
> In basso il vapore tetro\
> In alto la luce bianca

Queste poesie o canzoni le porto in mente da lungo tempo, quest’ultima in particolar modo, la tengo in mente dal 1920. Non che io avessi avuto particolare piacere a tenere in mente queste rime, ma non ho avuto scelta perché non l’ho mai dimenticate. Non solo quelle che ho citato mi sono rimaste in mente ma anche altre che non ho scritto; ne ricordo una valanga, tutte scritte nella mia memoria perché ero amante delle poesie e della musica. Ad ogni modo io ero un musicante e suonavo l’armonica media che ho imparato da autodidatta.

Credo di non avere più nulla da scrivere. Queste poesie furono le mie seconde memorie.

**25 marzo 1980.**
