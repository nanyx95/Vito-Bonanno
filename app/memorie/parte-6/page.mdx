### Curiosità infantile e i ragni

Vi voglio raccontare di me e della mia fanciullezza, cioè di quando avevo all'incirca dieci anni o meno. A quell'età io non stavo mai un attimo fermo ero curioso di tutto ciò che mi circondava e presi l'abitudine, durante i miei passatempi di effettuare alcuni esperimenti che iniziai con gli insetti. I ragni in particolare attirarono subito la mia attenzione che trovavo nelle vecchie mura del paese dove esistevano parecchie razze. Ricordo che ne prendevo uno di una razza e lo riponevo nella ragnatela di un'altro, divertendomi a guardarli durante le loro lotte per la salvaguardia del loro territorio. Osservavo anche il loro modo di costruire la tela delle ragnatele in un angolo dove più tardi si sarebbe impigliata una mosca, magari all'estremità opposta della dimora del ragno, il quale per prelevare il bottino avrebbe dovuto fare una faticaccia per liberare la mosca dal groviglio della sua tela; sembrava di vedere lavorare un boscaiolo mentre cerca di spaccare un legno duro con l’accetta; egli prende fiato girando intorno al tronco, proprio come il ragno con i fili della ragnatela. Il ragno dopo un duro lavoro riusciva a trascinare la mosca in prossimità del covo dove avrebbe provveduto a stiparla. Alcune volte però era costretto a cacciare di persona e, intercettata la posizione di una mosca cercava di occultarsi, avvicinandosi a poco a poco, per poi all'ultimo poter sferrare l'attacco. Il più delle volte, però, la mosca era più veloce e riusciva a scappare, tuttavia la furbizia del ragno era incredibile, perché riusciva a trovare i posti dove era sicuro di trovarci qualche mosca, come un cacciatore che sa dove trovare le lepri. In campagna tenevamo un panerino appeso al muro, con del formaggio fresco all'interno: il ragno nelle immediate vicinanze aveva costruito una ragnatela perché sapeva che in quel punto sarebbero approdate mosche attirate dal profumo del formaggio.

### Scarabei stercorari: lavoro e battaglie

Un altro insetto interessante che attirò la mia curiosità fu lo scarafaggio di letame. Ne conoscevo di due razze, uno più piccolo e l'altro più grosso, ma entrambe con una dura corazza e zampe robuste. Erano attirati da escrementi di cavalli, muli e uomini; arrivavano da tutte le parti verso gli escrementi ove si mettevano a lavorare - come un uomo in una cava che cerca di staccare il masso che gli interessa - costruendo successivamente una palla dal frammento di escremento e facendola poi rotolare sul terreno. Quelli più grossi effettuavano queste operazioni soli, mentre i più piccoli si aiutavano tra loro, ma durante questi percorsi assistevo a dei veri e propri scontri tra coloro che avevano la merce e quelli che volevano appropriarsene. Nascevano quindi delle vere e proprie battaglie a suon di testate come i tori.

### Accoppiamenti insoliti: lumache e lombrichi

Nelle lumache riuscii a scoprire una cosa strana che non ebbi mai modo di vedere. Sappiamo che tutte le lumache quando si accoppiano e si fecondano, entrambe fanno uova. Una volta invece vidi accoppiarsi due grossi lumaconi; tutti e due tirarono fuori un membro giallo che si allungava pian piano diventando successivamente un corpo unico lungo circa cinque centimetri: all'improvviso da una lumaca si staccò il membro e si integrò in quello dell'altra lumaca che a questo punto si allontanò.

Ebbi modo di vedere anche l'accoppiamento di lombrichi, che trovavamo in abbondanza durante la lavorazione della terra; pensavo erroneamente che si moltiplicassero con l'umidità della terra.

### Insetti dei prati: grilli, cavallette e cacanzita

I grilli erano insetti divertenti per i loro salti nei prati; Quando il maschio corteggiava la femmina usava camminare attorno ad essa più volte, forse per farsi notare; solitamente era il più piccolo.

Le cavallette erano più grosse e più feroci. Una volte ne vidi una quindicina raggruppate sotto un cespuglio di spine tutte una fronte all'altra come se stessero discutendo e probabilmente erano impegnate a farlo in quanto erano immobili con solo le antenne in movimento.

Un altro tipo di insetto saltatore era il Cacanzita, sprovvisto di ali con il quale mi divertivo e lo usavo come giocattolo; in particolare con un cannolo di canna costruivo un carretto completo di ruote e aste che legavo alla Cacanzita come fosse un mulo addomesticato. L'insetto procedeva tirando il carretto in un modo cosi perfetto che se avessi partecipato ad una mostra, l'avrei sicuramente vinta. I miei cugini volevano imitarmi ma non ci riuscivano e quei rozzi di mio padre e mio zio non si degnavano di un complimento.

### Formica e moschino: un’inedita convivenza

Una volta vidi una formica molto grossa che stava trasportando un chicco di grano, trascinandolo sulla sua schiena. In prossimità dell'ano, vi era un moschino che probabilmente per la sua posizione si stava nutrendo dei suoi escrementi; mi accorsi che in ogni caso anch'esso era provvisto di un intelligenza in quanto durante il tragitto, la formica, dovendo percorrere tratti di terreno accidentati, come piccoli cespugli d'erba ecc., il moschino volava per qualche istante per permettere l'operazione più difficoltosa e posarsi nuovamente sull'addome della formica.

### Zanzare: il rito della suzione

Ricordo che un giorno, all'ombra di un albero lungo il fiume Belice, con un signore di mezza età, ci riposammo. Il signore si addormentò e le zanzare, approfittando dei suoi pochi capelli, si posarono sulla sua testa per tirargli il sangue. Io per osservare come facessero, non lo svegliai. La zanzara si appoggiò tra la fronte e la testa; con la sua proboscide succhiò il sangue e l'addome, dapprima minuto e secco, con il passare dei secondi diventò sempre più grosso. Nell’occasione riuscii addirittura a vedere il colore del sangue attraverso il corpo della zanzara che, una volta sazia, se ne andò lasciando il posto ad un altra. Sicuramente all'uomo portarono via una bella porzione di sangue.

### Girini e metamorfosi delle rane

Mi piaceva anche osservare la metamorfosi delle rane che in autunno durante le piogge in molte pozzanghere d'acqua, si riunivano sotto forma di girini - corpo arrotondato con la coda, che mutava con il nascere delle zampette fino alla formazione vera e propria dell'animale - che ancora piccoli uscivano dall'acqua.

### Rettili: lucertole e biscia

Da ragazzo osservai anche le lucertole che avevano la tendenza ad avvicinarsi all'uomo. Un giorno d’estate Vincenzo BINAGIA, si stava facendo un pisolino all'ombra di un muro, per riposarsi del lavoro eseguito nella raccolta del grano; probabilmente era molto stanco in quanto una lucertola gli camminò lungo tutto il suo corpo e in viso senza che se ne accorgesse.

La lucertola l'avevo più volte vista dare la caccia ad insetti in modo molto energico e senza mai sbagliare un colpo. Ho notato che fa l'amore in modo rude ed a volte violento. Ne vidi una, una volta spezzarsi la coda. Noi bambini le usavamo come giocattoli; con un lungo filo d'erba resistente comunemente denominato " Ina ": ne facevamo un cappio all'estremità, più sottile, con il quale riuscivamo facilmente a prenderle per il collo e ce le portavamo dietro per tutto il giorno.

Anche la biscia ha l'abitudine di avvicinarsi all'uomo. Una volta ad una donna che si era addormentata sotto un albero ci si rannicchiò una biscia che dormì con lei. La donna quando al risveglio si accorse della brutta presenza si spaventò, ammalandosi.
