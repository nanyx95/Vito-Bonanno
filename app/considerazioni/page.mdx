---
title: Vito Bonanno - Considerazioni
description: Considerazioni del trascrivente
---

# Considerazioni

Ho iniziato la trascrizione delle memorie di Vito Bonanno - mio nonno - con un personal computer di primissima generazione (pensate che disponeva di una memoria RAM di 4 megabyte e un hard disk di 40 megabyte) con il quale potevo usufruire di un programma di testo che, anche se adeguato alle capacità del pc, non disponeva di alcuna funzione di adeguamento alle esigenze odierne. Per problemi familiari ho poi interrotto il lavoro per qualche anno, intervallo in cui ho assistito con meraviglia alle evoluzioni tecnologiche, fino a qualche anno fa impensabili. A tal proposito vorrei ringraziare un amico, (Fazio Serafino)- valido tecnico di computer- che tramite la sua opera di intervento sui mezzi hardware di cui disponevo, ho potuto disporre di files, già presenti sul vecchio pc, in files validi per una macchina di ultima generazione; tale lavoro mi ha permesso di completare la trascrizione con un programma di testo più versatile.

Sciolta la questione attinente all'esecuzione materiale del lavoro, vorrei esprimermi circa le motivazioni che hanno incentivato il mio interesse in questo progetto.

La pubblicazione in rete del materiale che Vito Bonanno ci ha lasciato - seppur riservata al momento ai soli figli e parenti fi Vito Bonanno - e la costruzione di questo sito web risponde ad un determinato bisogno:\
Fin dall'inizio ho reputato utile e doveroso assicurare all'Autore la giusta notorietà e diffusione circa i contenuti da Lui creati. Ritengo, quindi, tale pubblicazione, complementare all'elaborazione che con minuzia e dedizione Vito Bonanno ha iniziato un decennio prima della sua morte. Come ogni cosa, anche questa iniziativa è chiaramente opinabile. Di motivi me ne vengono in mente solo alcuni:\
Ad esempio non è da escludersi l'ipotesi che per Vito Bonanno il manoscritto rappresentasse già il completamento dei propri propositi, o ancora, che per qualcuno il fascino di documenti originali venga meno per effetto delle modifiche apportate con la trascrizione - modifiche che in effetti sono state talvolta necessarie nella forma, per rendere più intellegibile il contenuto-.

Tutto si può dire, tuttavia per risolvere ogni dubbio di cui potevo essere vittima, mi è bastato pensare alle peculiarità che contraddistinguevano la personalità di Vito Bonanno. Lo ricordo, infatti, munito di forte amor proprio, fierezza di sè portata fino a limiti dell' autocompiacimento (tutte virtù che consiglio di assimilare a chi soffre di frequenti cali di autostima). Tutti ricorderanno - coloro che meglio l'hanno conosciuto, per lo meno - come Lui amasse parlare delle sue passate esperienze di vita anche con occasionali interlocutori che, nell'occasione, avessero mostrato interesse all'argomento; questa propensione a diffondere i suoi pensieri e le sue conoscenze mi hanno convinto che l'eventuale pubblicazione dei manoscritti avrebbe solamente rallegrato l'autore.

Se ben ricordo era Ugo Foscolo ne "I Sepolcri" ad affermare che l'uomo potesse continuare a vivere oltre la vita attraverso le proprie opere tramandate ai posteri. Bene! questo è il mio contributo per rendere "un po'immortale" il nostro caro nonno Vito Bonanno.

<br />
<div className="text-right italic">Roberto Somaglia</div>
